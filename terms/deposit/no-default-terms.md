1. Kort beskrivelse av tjenesten 
For å kunne leie bolig av [Utleier], må du opprette en depositumskonto hos [Utleier]s bankforbindelse (EasyBank) og betale inn oppgitt depositumsbeløp til en sperret depositumskonto. Du vil stå som eier av kontoen, men innbetalt beløp vil være sperret på kontoen til leieforholdet opphører og kontoen gjøres opp. Renter som opptjenes på kontoen i perioden du har husleieforholdet, tilfaller deg. Avtaleinngåelse, kommunikasjon med banken og avslutning av depositumskontoen foregår digitalt. Når leieforholdet avsluttes, skal du melde fra til [Utleier] om at du ønsker å avslutte depositumskontoen. Dersom [Utleier] ikke har fremsatt noe krav til deg om eventuell utestående leie eller annet, skal [Utleier] melde fra til EasyBank om at innestående beløp på kontoen skal frigis i sin helhet til deg. Dersom det skal avregnes et beløp som skal tilfalle [Utleier], må du ta kontakt med [Utleier] og avtale hvilken fordeling som skal skje ved avslutning av depositumskontoen. Deretter vil både du og [Utleier] få en forespørsel om å signere et dokument hvor fordelingen avtales dere imellom, og EasyBank vil deretter utføre fordelingen i henhold til avtale. Under hele prosessen vil du få statusmeldinger som gjør at du til enhver tid vet status på depositumskontoen. Når depositumskontoen er opprettet, kan du også logge inn i nettbanken på +https://www.easybank.no+ med din BankID for å se mer informasjon om kontoen.
2. Vilkår og samtykke for bruk av tjenesten 
Bruk av tjenesten forutsetter at du:
• fyller ut obligatoriske opplysninger i søknadsskjemaet
• samtykker til elektronisk kommunikasjon og at dokumenter kan sendes til deg elektronisk
• aksepterer kontoavtalen og oppgitt årsavgift
• samtykker til behandling av dine personopplysninger
• signerer digitalt med BankID på leieavtalen med [Utleier] og kontoavtalen med EasyBank
 
3. Behandling av personopplysninger 
I forbindelse med avtale om depositumskonto og søknad om depositumslån, vil det oppbevares og behandles personopplysninger fra avtaleskjema/søknadsskjema som du fyller ut, f.eks. ditt navn, adresse, mobilnummer og e-postadresse. Personopplysningene vil bli slettet så snart leieforholdet opphører, eller banken ikke har behov for dem lenger (enkelte opplysninger er lagringspliktig i henhold til lovverk, for eksempel bokføringsloven, hvitvaskingsloven og finansavtaleloven).
 
4. Databehandler 
[Tjenestetilbyder] og EasyBank benytter Idfy Norge AS som sin databehandler. Idfy Norge AS står som dokument- og meldingsformidler mellom leietaker og [Utleier] og leietaker og banken, og drifter tillitstjenestene digital identifisering og signering som kreves i prosessen. Både [Tjenestetilbyder] og EasyBank har databehandleravtaler med Idfy Norge AS som skal sikre at dine personopplysninger blir ivaretatt på en trygg måte, og at ikke uvedkommende skal få innsyn i dem. For å se hvordan Idfy Norge AS behandler dine personopplysninger i rollen som databehandler, vennligst se oppdatert personvernpolicy på https://idfy.io/security/privacy.
 
5. Dine rettigheter 
Du har rett til innsyn om hvilke opplysninger som er lagret om deg, be om å få hentet ut disse samt be om å få korrigert eventuelle feilaktige opplysninger registrert om deg. Har du et ønske om å se, korrigere eller hente ut opplysninger som [Utleier] har om deg, vennligst ta kontakt med [Utleier]. Har du et ønske om å se, korrigere eller hente ut opplysninger som EasyBank har lagret om deg, vennligst ta kontakt med EasyBank (kontaktinformasjon til [Utleier]og EasyBank står nederst i dette skjemaet).
 
6. Kundeservice 
Hvis du trenger hjelp eller veiledning ved bruk av tjenesten, skal du kontakte [Utleier] hvis du lurer på noe vedrørende leiekontrakten/leieforholdet, eller banken (EasyBank) hvis du lurer på noe vedrørende depositumskontoen eller andre bankprodukter, herunder depositumslån. Kontaktinformasjon til [Utleier] og EasyBank finner du nederst på dette skjemaet.
