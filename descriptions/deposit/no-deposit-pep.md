# Politisk eksponert person

Definisjoner i tilknytning til begrepet «politisk eksponert person» (PEP):

**PEP** er en person som innehar eller har innehatt en stilling eller et verv som

1) statsoverhode, regjeringssjef, minister eller assisterende minister

2) medlem av nasjonalforsamling

3) medlem av styrende organ i politisk parti

4) medlem av høyere rettsinstans som treffer beslutning som ikke eller bare unntaksvis kan ankes

5) medlem av styre i riksrevisjon, revisjonsdomstol eller sentralbank

6) ambassadør, chargé d'affaires eller militær offiser av høyere rang

7) medlem av administrativt, ledende eller kontrollerende organ i statlig foretak

8) direktør, styremedlem eller annen person i øverste ledelse i internasjonal organisasjon

 

Med **nært familiemedlem** menes: foreldre, ektefelle, registrert partner, samboer og barn, samt barns ektefelle, registrert partner eller samboer.

 

 Med **nær medarbeider** menes en fysisk person som er kjent for å:

1) være reell rettighetshaver i juridisk person, sammenslutning eller utenlandsk juridisk arrangement i felleskap med politisk eksponert person

2) ha nær forretningsforbindelse til politisk eksponert person

3) være eneste reelle rettighetshaver i juridisk person, sammenslutning eller utenlandsk juridisk arrangement som i realiteten er etablert for å begunstige politisk eksponert person.
